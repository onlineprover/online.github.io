---
title: Moderný prístup k výučbe predmetov na univerzitnej úrovni v oblasti teoretickej informatiky.
layout: single
author_profile: true
lang: sk
permalink: /
---
<!--
# layout: home 
# use the home layout to add posts to main page
-->

<img src="/images/website_photo.jpg"/>
    <br>


V tejto iniciatíve podporenej Islandom, Lichtenštajnskom a Nórskom prostredníctvom [grantov EHP a Nórskych grantov](https://www.eeagrants.sk/en/) prebieha spolupráca medzi [Technickou Univerzitou v Košiciach (TUKE)](https://tuke.sk/) a [Univerzitou v Osle (UiO)](https://www.uio.no/english/). Cieľom iniciatívy je inovácia výučby predmetov zameraných na teoretickú informatiku, využitím moderných edukačných prístupov a nástrojov. 

Hlavným cieľom je plánovaný vývoj interaktívneho výučbového nástroja, prostredníctvom ktorého môžu používatelia študovať základné princípy dedukcie a manipulácie s dôkazmi ako programami. V rámci osobných stretnutí na pôdach oboch zúčastnených univerzít, ako aj počas pravidelných online konferencií sa členovia riešiteľského kolektívu podelia o svoje dlhoročné skúsenosti s výučbou predmetov zameraných na logiku, teóriu typov a sémantiku programovacích jazykov. 

Medzi ďalšie ciele iniciatívy patrí spolupráca pri vývoji nových učebných materiálov pre obe strany, výskum v oblasti vývoja interaktívnych dokazovacích systémov, s dôrazom na exaktnú vizualizáciu emulácie procesu dokazovania a ich využitia pri výučbe, ako aj možností gamifikácie procesu výučby. Nadobudnuté výsledky iniciatívy budú implementované do výučbového procesu a inovatívne výsledky výskumu budú prezentované na medzinárodných vedeckých konferenciách.


## **Udalosti**

## Október 2024 - UDIT 2024 - Akceptácia článku pre prezentáciu na konferencii

Náš článok s názvom "OnlineProver: First Experience with Teaching Formal Proofs" bol akceptovaný na prezentáciu na medzinárodnej vedeckej konferencii [UDIT 2024 - The Norwegian Conference on Didactics in IT education v rámci konferencie NIKT 2024 - Norwegian ICT Conference for Research and Education](https://www.nikt2024.no/home).


## Október 2024 - OnlineProver v médiach 

Nórsky časopis *Forskning*, ktorý publikuje články v oblasti vedy a techniky zverejnil článok, kde Joachim Tilsted Kristensen a Michael Kirkedal Thomsen opisujú OnlineProver a jeho využitie (v Nórskom jazyku): 
[Det finst konsept som sjølv IT-studentar har måtta ty til penn og papir for å forstå](https://www.forskning.no/digital-teknologi-matematikk-partner/det-finst-konsept-som-sjolv-it-studentar-har-matta-ty-til-penn-og-papir-for-a-forsta/2412302)


## September 2024 - OnlineProver v médiach 

Časopis *TITAN* Univerzity v Osle publikoval článok, kde Joachim Tilsted Kristensen a Michael Kirkedal Thomsen opisujú nami vyvinutý softvér (v Nórskom jazyku): 
[Programmet som hjelper studentane akkurat passe](https://www.titan.uio.no/andre-temaer/2024/programmet-som-hjelper-studentane-akkurat-passe.html)

## August 2024 - Nasadenie nástroja OnlineProver na IT University of Copenhagen
Nami vyvinutý nástroj bol nasadený vo výučbe na Dánskej univerzite *IT University of Copenhagen* v rámci bakalárskeho stupňa v predmete diskrétna matematika. 


## August 2024 - Zverejnenie druhého prototypu výučbového nástroja OnlineProver
- Druhá verzia prototypu nástroja OnlineProver obsahuje sadu cvičení pre prirodzenú dedukciu vo výrokovej logike a predikátovej logike. 
- Je dostupný na adrese: [onlineprover.com/](http://onlineprover.com/). 



## Júl 2024 - Prezentácia výsledkov výskumu na konferencii

Členovia riešiteľského kolektívu Ján Perháč a Joachim Tilsted Kristensen sá zúčastnili prestížnej medzinárodnej vedeckej konferencie  [IJCAR 2024 International Joint Conference on Automated Reasoning](https://merz.gitlabpages.inria.fr/2024-ijcar/) vo Francúzskej Nancy, kde v rámci workshopu [13th International Workshop on Theorem proving components for Educational software](https://www.uc.pt/en/congressos/thedu/ThEdu24)  predniesli príspevok "OnlineProver: First Experience with Teaching Formal Proofs". 

## Jún 2024 - Prezentácia výsledkov výskumu na konferencii

Členovia riešiteľského kolektívu Ján Perháč a Joachim Tilsted Kristensen sá zúčastnili prestížnej medzinárodnej vedeckej konferencie [TYPES 2024: 30th International Conference on Types for Proofs and Programs](https://types2024.itu.dk/) v Dánskej Kodani, kde predniesli príspevok "OnlineProver: A proof assistant for online teaching of formal logic and semantics". 

## Jún 2024 - COST STSM 

V dňoch 29.5.2024 - 9.10.2024 navštívil Ján Perháč Univerzitu v Osle. Členovia riešiteľského tímu pokračovali v práci na prototype výučbového nástroja a príprave prezentácií výsledkov na vedecké konferencie. 

Pobyt bol podporený európskym projektom *European Research Network on Formal Proofs*
COST action CA20111 v rámci grantov STSM (Short-Term Scientific Missions) s názvom "*Proof Theory for Programmers: Promoting Output of Theorem Provers to Formative Feedback for Computer Science Students*". 

## Máj 2024 - IJCAR 2024 - Akceptácia rozšíreného abstraktu pre prezentáciu na konferencii

Náš rozšírený abstrakt s názvom "OnlineProver: First Experience with Teaching Formal Proofs" bol akceptovaný na prezentáciu na medzinárodnej vedeckej konferencii [IJCAR 2024 International Joint Conference on Automated Reasoning](https://merz.gitlabpages.inria.fr/2024-ijcar/) v rámci workshopu [13th International Workshop on Theorem proving components for Educational software](https://www.uc.pt/en/congressos/thedu/ThEdu24).

## Štvrté stretnutie - 22.04.2024 - 26.04.2024 
Členovia riešiteľského kolektívu Technickej Univerzity v Košiciach v zložení Ján Perháč, William Steingartner, Sergej Chodarev, Samuel Novotný navštívili Univerzitu v Osle.

## Apríl 2024 - Zverejnenie prvého prototypu nášho výučbového nástroja [onlineprover.com/](http://onlineprover.com/)
- Prvý prototyp nástroja OnlineProver obsahuje sadu cvičení pre prirodzenú dedukciu vo výrokovej logike. 
- Je dostupný na adrese: [onlineprover.com/](http://onlineprover.com/). 
- Nástroj bol otestovaný v rámci predmetu "[Logika pre informatikov](https://kurzy.kpi.fei.tuke.sk/lpi/)" na Technickej univerzite v Košiciach. 

## Máj 2024 - Types 2024 - Akceptácia rozšíreného abstraktu pre prezentáciu na konferencii

Náš rozšírený abstrakt s názvom "OnlineProver: A proof assistant for online teaching of formal logic and semantics" bol akceptovaný na prezentáciu na medzinárodnej vedeckej konferencii [30th International Conference on Types for Proofs and Programs](https://types2024.itu.dk/).


## Tretie stretnutie - 26.02.2024 - 01.03.2024 

Členovia riešiteľského kolektívu Univerzity v Osle v zložení Joachim Tilsted Kristensen, Lars Vadgaard, a Michael Kirkedal Thomsen navštívili Technickú Univerzitu v Košiciach.


### Druhé stretnutie - 13.11.2023 - 17.10.2023 

Členovia riešiteľského kolektívu Univerzity v Osle v zložení Eric Bartley Jul, Joachim Tilsted Kristensen, Lars Vadgaard, Michael Kirkedal Thomsen [navštívili Technickú Univerzitu v Košiciach](/sk/meetings/#druh%C3%A9-stretnutie---13112023---17102023). 


### Prvé stretnutie - 14.10.2023 - 20.10.2023 

Členovia riešiteľského kolektívu Technickej Univerzity v Košiciach v zložení Ján Perháč, William Steingartner, Sergej Chodarev, Samuel Novotný [navštívili Univerzitu v Osle](/sk/meetings/#prv%C3%A9-stretnutie---14102023---20102023). 

